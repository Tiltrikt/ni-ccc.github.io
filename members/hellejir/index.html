<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="/page.css">
    <script src="/img.js"></script>
    <title>NI-CCC</title>
</head>

<body>

    <header>
        <a href="/">
            <h1>Creative Coding and Computational Art Course</h1>
        </a>
        <div>
            <img src="/logo/logo_nic.png" alt="Logo NI-CCC">
        </div>
    </header>
    <section id="main">


    <h1>Jirka Heller</h1>

    <p class="tagline">jirka.badatel na Discordu</p>

    <p>Jirka jméno mé, na FITu akorát začínám psát diplomku na oboru webové inženýrství a v práci dělám UX design. Krom toho mám rád vizualizaci dat, infografický plakáty, přehledný mapy a obecně hraní si s tím, jak předávat informace. Když jsem si zapisoval CCC, měl jsem pocit, že i v něčem takovym to bude spočívat. Jinak mám rád jazyky, deskovky, historii, amatérský tancování a trávení času se zahraničníma studentama v dobrovolnickym klubu ESN.</p>

    <h2>No a co s CCC?</h2>

    <p>Jakmile přednášející řekl, že tenhle předmět máme využít na to, co bysme chtěli dělat, kdybysme měli vedle školy a práce ještě čas, tak mě hned napadlo Edisco. Co je Edisco, ptáte se? Edisco je vzdělávací projekt, kterej jsme založili se spolužákem asi 12 let zpátky - na YouTube vydáváme dějepisný a fyzikální animovaný videa a na webu <a href="https://edisco.cz">edisco.cz</a> shromažďujeme středoškolský výpisky. Aktuálně má tenhle projekt dva problémy: zaprvý na to máme čím dál tím míň času, zadruhý je to celý od studentů pro studenty, takže garance kvality nulová. Už pár let marně dumáme, co s tím dál, protože smysl v tom pořád vidíme a statisíce lidí na to pořád koukají.</p>

    <p>Poslední dobou sníme třeba o:</p>

    <ul>
      <li>vlastních plakátech</li>
      <li>interaktivní časový ose zajímavostí z historie (z toho jak se učí dějepis na školách se nezdá, že mamuti a pyramidy existovaly současně, nebo že když vyšly Star Wars tak Francie ještě popravovala gilotinou)</li>
      <li>využití AI k factcheckování a prolinkování článků na našem webu nebo ke generování kvízů</li>
    </ul>
        
    </section>
    <script>
        makeImgsClickable();
    </script>
</body>

</html>
